# Frequently Asked Questions

Hier worden vragen en antwoorden opgenomen die voor iedereen van belang kunnen zijn die met dit materiaal bezig is.


## Errata

Module: S Oriëntatie Product Proof of Concept,
onder 'Lesmateriaal' staat een link 'Exercises: Arrays', die naar een verkeerde plek verwijst. Moet zijn:
naam: 'softwarematerial/basic'
url:  'https://stasemsoft.github.io/softwarematerial/docs/basic/'


## Moet ik per se C# gebruiken in het startsemester?

Je moet je docent overtuigen dat je de gewenste vaardigheden op het vereiste niveau beheerst! Voor een deel zal dit wellicht mogelijk zijn met stukken code in andere talen en omgevingen: overleg met je docent!

Anderzijds: als je een taal mag blijven gebruiken die je al kent verwachten we natuurlijk dat je daar wat extra's in kunt laten zien, en niet alleen maar het minimale gevraagde. Ook willen we je erop wijzen dat semester 2 bij software verder op Asp.NET in gaat: het is daarvoor handig als je al thuis bent in C#.

Een concept als 'methods met parameters en returnvalues' kun je in een heleboel talen laten zien. Een docent zal hierbij wellicht vragen stellen over types (in staticly typed languages).

En in de proftaak? Overleg altijd met de docent. Voor de verdieping in software moet je altijd wel zaken individueel moeten doen (overleg met je docent), daar kan de docent eventueel alsnog C# eisen.

En als er nu 1 student in het team is met veel ervaring en die heeft een voorkeur voor een andere taal en probeert zijn teamgenoten hiervan te overtuigen?
Wat wel belangrijk is: iedereen uit het team die in S verdiept moet de software van de proftaak kunnen uitleggen (niet op elk detail, maar zeker wel globaal). Als het hele team er achter staat en ‘die ene student’ beseft dat ie de anderen mee moet laten helpen, dat jullie samen moeten werken, valt er over te praten.

## Wat betekenen de namen OIS11, FUN12, OIS12 die ik hier en daar tegenkom?

Een deel van het lesmateriaal is afkomstig uit de (voormalige) vakken OIS11, FUN12 en OIS12 bij FHICT, vandaar dat deze afko's hier en daar (nu nog) zichtbaar zijn. 'OIS' stond voor Oriëntatie in ICT & Software Engineering en 'FUN' voor FUNdamentals.  


## Hoe ziet de eerste dag er uit?

Doel: kennismaken: studenten onderling en ook met de docent. We willen dat ze wat door elkaar gaan lopen, praten, discussiëren. Tegelijk willen we ze laten kennismaking met typische softwaredenkselheidjes & co. Onder de noemer Computational Thinking staan een aantal challenges waar studenten die eerste dag mee aan de slag kunnen zonder dat ze een ontwikkelomgeving nodig hebben. De whiteboardstift krijgen ze cadeau van FHICT, daarvoor in return vragen wij dat ze schema’s en modellen tekenen (dus niet met een digitaal tool). Ze hebben die stift later nog nodig hier en daar, dus druk ze op het hart dat ze die bewaren (ISSD verkoopt hun graag nieuwe, als ze hem kwijtraken...).

Alles staat op de Homepage en in de Modules, er zijn geen aparte kick-off-slides. Afhankelijk van je eigen stijl loop je er kort doorheen of zet je zelf aan het lezen. Demand Based: laat ze ook zelf maar een beetje zoeken! Een beetje onrust mag er best ontstaan in de klas…  ;-)

### Bestaat die eerste hele dag alleen maar uit 'Computational Thinking'?

Nee, als de docent merkt dat er ’s middags mensen zijn die klaar zijn om Visual Studio in te duiken kan dat in overleg met de docent gebeuren. De student levert foto’s in over wat zij/hij op het whiteboard gedaan heeft. Niet verplicht maar wel handig: student maakt planning.

## Is er een inhaalmoment voor de gemiste dag door de intro in AquaBest?
Nee. Door de introductieactiviteit (AquaBest) valt de eerste maandag uit: hier is geen inhaaldag voor: de klassen die op maandag software hebben hebben dus een softwaredag minder. Mochten studenten hierdoor in de knoei komen: stimuleer ze om op een andere dag tijd aan software te besteden. Zeker in de grote proftaak vanaf week 12 hebben ze gelegenheid genoeg om te schuiven.


## Waar kan ik gevonden fouten melden?

Het materiaal staat in git (op GitHub, om precies te zijn): verbeter fouten liefst via de 'verbeter deze pagina' onderaan de pagina's!  Het inhoudelijke materiaal vind je allemaal op: https://stasemsoft.github.io/softwarematerial/ .       
