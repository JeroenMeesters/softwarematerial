# Training - Listmethodes - Raad het getal

We gaan een spel maken waar de speler moet gokken welke getallen er in willekeurig getrokken reeks voorkomen. Laat op voorhand de speler kiezen tussen welke grenzen de getallen mogen komen te liggen en geef hem of haar de mogelijkheid om het aantal getrokken getallen in te stellen. Het maximum minus het minimum moet twee maal zo groot zijn als het aantal getallen dat getrokken gaat worden. Anders is het spelletje te gemakkelijk.

Wanneer het spelletje wordt gestart met de door de speler ingevoerde spelparameters kan er geraden worden. Er zal moeten worden gekeken of het getal dat de speler ingeeft in de lijst van willekeurige getallen voorkomt. Zo ja, dan moet deze uit de lijst worden verwijderd. Zo niet, dan moet de applicatie dit laten weten.

Wanneer alle getallen uit de lijst zijn verwijderd moet er een melding door de applicatie worden gegeven dat de speler heeft gewonnen. Als je jezelf helemaal te buiten wilt gaan mag je de speler ook nog een aantal levens geven. Bij elke fout die de gebruiker maakt gaat er een leven van het totaal af. Wanneer het aantal levens op 0 staat heeft de speler verloren en wordt er Game Over weergegeven door het spel.

Probeer het spel er grafisch leuk uit te laten zien.