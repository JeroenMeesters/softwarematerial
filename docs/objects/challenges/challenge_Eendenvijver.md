# Challenge Eendenvijver

Als je al weet hoe je met objecten moet programmeren kun je dit
aantonen door bijgaande `challenge` te maken en met je docent
te bespreken.

## Hint
Het gaat om de concepten! Of het er mooi uitziet is NIET BELANGRIJK om te laten zien of je kunt programmeren! Wel of je classes gebruikt, encapsulation, ...

## Challenge Eendenvijver

Maak een project aan genaamd `EendenVijverVan` met je eigen naam er achter.
In die vijver zitten 26 eenden. Een eend kan een vrouwtje of mannetje zijn:
Dit wordt bepaald bij het aanmaken van het ''object'' voor die eend,
dus je maakt een constructor aan met als parameter of het een
vrouwtje of mannetje is. Verder kan ik aan een eend vragen
(kies zelf hoe) of het een mannetje is of een vrouwtje.

In de vijver zijn verder kikkers te vinden.
Ook hiervoor worden objecten aangemaakt.

Maak een class `Ooievaar` aan.
De ooievaar krijgt een methode genaamd `EetKikker`,
met als parameter tenminste de kikker die opgegeten wordt.
Ergens in je programma moet je deze methode aanroepen.


## Waar moet de app aan voldoen?

Verzin er nog zaken bij om er een *logisch* geheel van te maken. Wees niet te snel tevreden, als je hiermee wil aantonen dat je OOP beheerst mag dit best een uitgebreid programma worden!

Bespreek je oplossing met je docent: noteer de feedback! Bespreek met de docent waar je het best op kunt concentreren.

Enkele ideeën:

+ Maak een *Class-library* (kies als project type bij aanmaken project) die de classes Kikker, Ooievaar ... en de logica bevat. Vervolgens 2 User Interfaces (bijvoorbeeld een Console app én een WinForms-app) die de classes uit de class library gebruiken.

+ Aan een ooievaar moet ik kunnen vragen of ie een specifieke kikker heeft opgegeten.

+ Een kikker kan 3 geslachten hebben: mannelijk, vrouwelijk of wil-ik-niet-zeggen.

+ Laat af en toe willekeurig een kikker van geslacht veranderen. De ooievaar lust dan alleen kikkers die hetzelfde geslacht hebben als de ooievaar (of juist een ander).  

Verzin zelf nog meer.
