Programmeren houdt in dat je bedenkt hoe je *de werkelijkheid* of
*de wereld* waar je programma over gaat (deels) gaat *modelleren*.
Welke begrippen zijn er nodig binnen het programma
(vaak zijn dit de aan te maken `classes`)
en welk gedrag verwacht (typisch de te programmeren `methodes`)?
In het eerder beschreven programma over de hero die tegen monsters gaat vechten
hebben we een `class` *Monster* aangemaakt waarin het gedrag van elk monster
beschreven werd, en een
`class` *Hero* met daarin `methodes` die het
gedrag van de ene hero (maar het hadden er ook meerdere kunnen zijn) beschrijven.
Als je een programma schrijft voor een *hypotheekadviseur* zullen er
waarschijnlijk `classes` zijn als *Hypotheek* en *Leningdeel* met
`velden` als *rentePercentage*, *looptijd* en *bedrag* en er zullen
`methodes` zijn als
*BerekenRenteOverXJaar* (met als parameter over hoeveel jaar het gaat) enzovoort.
De kunst is bij het beginnen van een nieuw stuk software dit soort begrippen
boven tafel te krijgen. De software ontwikkelaar moet zich bijna altijd
verdiepen in de *materie* waar het programma over gaat
(een Game of een Hypotheek of wat dan ook).
Bij het lezen van een beschrijving wat het programma moet gaan doen
wordt meestal van de `zelfstandige naamwoorden` (hypotheek, monster, held)
bekeken welke daarvan een `class` gaan worden en de `werkwoorden`
(bereken, attack) zijn potentiÃ«le methodes. De programmeur of
software engineer zal vaak een schema (vaak een  `diagram` met daarin
de `classes`) maken om te bepalen hoe het programma er uit gaat zien.
