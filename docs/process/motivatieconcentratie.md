# Over motivatie en concentratie (oa. bij thuiswerken)

Tijdens de coronacrisis is het lastig je goed te concentreren terwijl je alles van thuis uit moet doen. Zo is deze pagina ontstaan, maar er staat ook info over concentreren in het algemeen.

De kunst is om op een thuiswerkdag ‘ritme’ in je dag te brengen waarmee jij je motivatie kunt behouden. Dat houdt in op normale tijd opstaan en naar bed gaan, kleren aan, op 'normale' tijden eten. Ook lichaamsbeweging hoort erbij, en zorg ook dat je niet de hele dag op een stoel zit! Misschien heb je de mogelijkheid je werkplek zo in te richten dat je af en toe een tijdje kunt staan tijdens het werk.


## Aannames

+ We gaan ervan uit dat elke student vanaf 8.45 uur online is. De digitale lessen beginnen om 08.45 uur.
+ Ben je er vanwege bijzondere omstandigheden niet bij, kun je niet inloggen of is er iets anders aan de hand, meld dit altijd bij je docent van de dag.
+ Elke dag vindt in de loop van de middag een feedpulse-moment plaats.


## hoe kun je het beste online leren en werken?

+ Maak een dagplanning. Wat wil je vandaag bereiken?
+ Wees gedisciplineerd. Dat klinkt logisch; je hebt immers discipline nodig voor vrijwel alles dat je doet in het leven. Maar als het om online leren en werken gaat, geldt dat in het kwadraat. Kortom: wees gedisciplineerd, houd je aan de dagplanning die je hebt opgesteld.
+ Communiceer duidelijk met elkaar of met teamgenoten! Omdat je elkaar minder ‘ziet’, kan er onduidelijkheid en frustratie ontstaan. Communicatie is daarom key. Duidelijke communicatie kan zo eenvoudig zijn als je agenda goed up-to-date houden zodat het helder is waar je bent en waaraan je werkt. Houd je aan afspraken en deadlines.
+ Je kunt dit ook wel ‘de plicht van transparantie’ noemen. Je kunt wachten tot iemand je vraagt om een projectupdate te geven, of aan te geven waarom je bepaalde zaken prioriteit geeft boven andere, of wat je verwachting en deadlines zijn. Maar je kunt dit alles ook proactief doen.
+ Elimineer afleiding. Mute je smartphone en zet Windows in stille modus wanneer je van start gaat. Je kunt écht niet leren en werken, en tegelijkertijd al je notificaties lezen.
+ Neem voldoende pauzes. Eet, drink en beweeg in deze pauzes.


## Wat zijn eigenschappen van een goede thuiswerkplek?

+ Op maat: Comfortabel kunnen zitten is vereiste nummer één. Dus vormen een goed afgesteld bureau, een stoel die je kunt instellen en een ergonomisch toetsenbord en muis de basis van je thuiswerkplek.
+ Licht: Het is bewezen dat je productiever wordt als je werkt bij daglicht, omdat dat je bioritme in stand houdt.
+ Temperatuur: Een studie van de Universiteit van Helsinki toont aan dat we minder productief worden bij een temperatuur onder de 15 graden. Stijgt de temperatuur naar boven de 25 graden, dan worden we suf. “De beste temperatuur is zo’n 21 graden”, aldus Karin Verkuijlen, arbeidshygiënist bij de Arbo Unie (arbounie.nl).
+ Verbinding: Zorg dat je een goede internetverbinding hebt en je laptop tijdig kunt aansluiten op het stroomnetwerk.


## Omgaan met elkaar in deze situatie

Vind je het moeilijk om  je draai te vinden in deze situatie of kun je je moeilijk focussen op je studie? Neem dan contact op met je semestercoach. Hij heeft een luisterend oor voor jouw situatie.

Of zoek contact via het social medium
[Stay connected](https://fontys.edu/Student-guide-Fontys-helps/Stay-connected.htm)

## Bronnen / Zie ook

+ [Gezond en vitaal thuiswerken](https://fontys.nl/Over-Fontys/Informatie-over-werken-en-studeren-tijdens-de-Corona-periode/Gezond-en-vitaal-thuiswerken.htm)
+ Een mail van het startsemester FHICT aan alle studenten, 27mrt2020 (terug te vinden in canvas als announcement)
+
